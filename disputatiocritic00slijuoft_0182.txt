170

Una est sententia, quae omnia explicat, eorum, qui
remotis praeiudiciis cunctis ipsos solum considerant versus.

Ipsi agnoscunt Horatium parce ibi celebrasse principem
pro illis quidem temporibus, cum summis honoribus Romae,
divinis in provinciis ornabatur Augustus. Ipsi agnoscunt,
poetam per sex carmina, sibi prorsus constantem, docuisse
pueros virginesque ea, quae ipse olim erat edoctus a patre
illo suo probissimo et prudentissimo, quaeque, qua erat
sana mente, rei publicae maxime profutura ipse perspiciebat.

CONCLUSIO.

Ergo, quia nihil obstat quominus statuamus omnes has
odas eodem anno esse conscriptas atque odam tertiam,
quae anno 27 tribuenda est; quia porro ab antiquissimis
temporibus una lectae sunt et explicatae; quia pro con-
traria doctrina nullum exstat argumentum externum, ea
vero quae solent afferri „interna” mimime quidem persua-
dent; quia denique, postquam singulas diligenter investigavi,
ex eodem proposito ac consilio esse natae mihi videntur
coniunctas eas fuisse neque unquam mutatas, concludendum
esse opinor.

»HAC IN RE SCILICET UNA
MULTUM DISSIMILES”. . . .

Epist. I. 10. 2.

