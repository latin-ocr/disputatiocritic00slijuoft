137

At dicat quispiam: haec dicuntur ab illis, qui captivorum
liberationem, seu bellurn Parthicum desiderant, non ab ipso
poeta. Et prudenter sane. In eum enim non caderet Rosen-
bergii animadversio 1). Sed ipse Mommsenus plane dixit:
„die Eroberung wird hier bestimmt verheiszen''‚ nempe
ab Horatio (Augusto) sicuti iam vidimus. Si Mommseni
igitur explicatio admittitur, quid vult sibi stropha prima?
Nil potest spectare nisi fraudem. Contra ipsum Friedrichius 2)
ostendit Horatium voluisse proelium cum Parthis, quod
certo veri est magis simile. Saepius enim hac ratione
memoravit illos populi hostes in ipsis his odis. Ideo vero
non cogimur concludere eum prima stropha Augustum
incitare voluisse. Mihi enim, ut supra exposui, est persua-
sum „et poetam et ceteros Romani honoris vindices
minime dubitasse quin Augustus bellum illud gesturus esset
postea 3). Reliquum est igitur, ut admittamus quattuor
priores versiculos prooemii instar esse. Atque vix rectio-
rem inveneris interpretationem quam Gebhardii4): „Noch
donnert Iuppiter der Romergott im Himmel; als sein
Stellvertreter auf Erden bereitet Augustus Suhnekriege
gegen die Feinde des romischen Namens im fernen Norden
und Osten vor''.

b. De reliquo carmine.

Porro in reliqua carminis parte hoc praecipue ob oculos
habendum est, quod antea leviter attigimus. Duobus utitur
exemplis Horatius ut iuventutem doceat Romanum illud
ἀξίωματ caut vincere aut mori', seu pro nomine Romano
nil non esse tolerandum.

 

1) Supra laudata pag. 131-132.

2) 1.1. pag. 141.

3) In hac re luculentissimus: Gardthausenus Aug, Ι. 463.
4) 1.1. ad carm. ΙΙΙ, 5.

