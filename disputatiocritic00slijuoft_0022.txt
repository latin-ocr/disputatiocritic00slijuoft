10

enim in Sancta quoque Scriptura: „Statutum est hominibus
semel mori’' 1).

Ex iis quae dixi hactenus, satis, put0, apparet, qua de
causa comparationem gradationemve inter imperium Iovis
et imperium necessitatis reiciendam esse opinatus sim.
Necessitas enim moriendi utique in Iovem non cadit, non
dominatur igitur, ut ita dicam, Iovi. Quae argumentatio,
si cui debilis videatur, eos qui Mommseni tuentur expli-
cationem, rogare velim, quare poeta adeo obscuram reddi-
derit suam argumentationem, intermittendo inter alteram
et quartam stropham versus aliquos, qui, quod ad rationem,
tam laxe cum contextu cohaerent, ut prudenter non hoc
loco sed alibi Mommsenus eos explicaverit! Sane si „Clarum
Giganteo triumpho'' cantare voluisset in stropha altera et
quarta, melius credo in tertia de „arbustis sulcisque'' tacuisset!

Hic est enim versuum nexus:

Regum timendorum in proprios greges5
Reges in ipsos imperium est Iovis,

Clari Giganteo triumpho,
Cuncta supercilio moventis.

Est ut viro vir latius ordinet

Arbusta sulcis, hic generosior
Descendat in Campum petitor,
Moribus hic meliorque sama

Contendat, illi turba clientium
Sit maior: aequa lege necessitas
Sortitur insignes et imos,
Omne capax movet urna nomen.

Incredibili sane modo ex altissimis, ut ita dicam, regi-
onibus in planitiem desiluisset, ut statim deinde in altum
denuo se tolleret. Qualem exercitationem nostrae aetatis
sermone lepide dicas: „un Jeu de Montagne Russe poetique !’'

1) ἀπόκειται τοῖς ἀνθρώποις ἅπαξ ἀποθανεῖν. Hebr. IX. 27.

