49

nomen Principis hoc loco, nec in altera stropha, ubi agitur
de immortalitate, respondet vir doctus: Sane lepidissime
omisit hoc Horatius „mit feinem Takte vermeidet H. den
Namen desselben zu nennen, indem er als allgemeines
Gesetz hinstellt‚ dasz der zur Herrschaft befahigte Mann
die Herrschaft als eine Pflicht ausubt, der der hochste
Lohn wird’' 1).

Quae quamquam acute inventa sunt, mihi non satis-
faciunt. Imprimis enim reiciendam puto omnem sententiam
quae odis his turpem inurit notam: „Hofische Gedichte’'.
Cuius rei infra reddam rationem.

Deinde oda prima nequit tali proposito accomodari, nec
tamen dici potest non ad cyclum pertinere. Sed de hac
quoque re dicendum erit infra. Denique vero, — quod
nunc potius quaeritur — quare, quare tandem aliquando
semper redeundum ad Augustum est? ‘Angustam amice
pauperiem pati' et ea quae sequuntur, ut luculenter osten-
dimus supra‚ non intelleguntur nisi spectare iuventutem
versus illos nobis persuasum est. Numquid opponi debet
Princeps, „imbelli iuventae poplitibus timidoque terg0?''
Sanae mentis compos interpres nullus talia dicet. Sed
ecce subito introducitur Augustus, idque splendido quidem
apparatu, -- velata tamen facie. At enim: aut voluit
Principem celebrare: quod apertis verbis certo fecisset,
(ut in oda tertia fecit) aut instituere pueros quod utique
magis videtur esse probabile.

Si autem pueros vult docere, quidni id eis proponit
quod eorum umusquisque dummodo velit, parare sibi
poterit? Atqui vix inter eos fuerit unus vel alter qui tam
magna foveret consilia, ut Octavianum imitari in mente
haberet. Virtus autem ab omnibus et singulis parari potest.

 

1) l.l. pag. 304.

