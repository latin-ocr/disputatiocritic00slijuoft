28

er Armut tragen kann und dass er den Feinden furchtbar
wird, ist beides Wirkung einer Ursache’' 1). Hucusque enim
cum eo consenti03 verum non cum eodem addere velim
hanc esse causam: „die Kraft des KorperS, die strenger
Kriegsdienst verleiht.” Corporis robur est quidem utriusque
rei proxima condicio, nequaquam autem ultima causa, quae
hic praecipue erat laudanda. Facile fieri potest ut qui
iuvenis exercendo se ludis gymnasticis vires suas mirum
in modum auxerit, nequaquam tamen pauperiei aut belli
sit patiens. Sola autem virtus facit ut quis iam ante
proelium pueritiae aetate abstineat a voluptatibus, molli-
tiemque fugiat; ita ut aptus fiat qui postea occasione data
sustineat etiam indigentiam. Etenim non sufficit ut polleat
aliquis viribus robustis. Non quidem corpus eius, verum
animus succumbet — quod maius est —— si rebus multis
in bello cogetur carere, quibus erat assuefactus. Atque
haud secus intellegendum duco illud ,‚condiscat''.
»οὐ γὰρ ἀνὴρ ἀγαθόσ γίγνεται ἑν πολέμῳ”.

Parthi feroces quid hoc loco sibi velint non nimis
subtiliter inquirendum esse consequitur ex iis quae supra
dixi. Neque alia de causa nomine indicatam esse gentem
illam, nisi quod fama ferocitatis prae ceteris populi Romani
hostibus excelleret. Si quis hic quoque occulte Horatium
Augusti partes agere credat, luculenter ostendat velimus
sententiam suam, antequam eam sequamur. Etenim quid
constet in historia de harum rerum statu, postea dicemus
ubi de carmine V erit agendum. Pueri reipublicae regendae
callidas artes nullo modo intellegebant, noverant vero
optime quantopere timendi essent Parthi, qui Crassum
antea, nuper Antonium penitus profligassent. Eosdem
vincere quis eorum non cupiebat?

1) Cf. l.l. pag. 35.

