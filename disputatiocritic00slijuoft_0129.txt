117

conscribere saltem coepit, nec tamen verbo mentionem
eius fecit, luce clarius apparet propositum eius non fuisse
ut principis clementiam laudaret. Illis vero, qui denuo
clam eum significari volunt ab Horatio, respondeo, impios
Titanas 1), totamque illam Giganteam turbam tam saepe
coram auditoribus Romanis fuisse decantatam a poetis ut
nemo merito exspectare posset, eos hoc loco descriptionem
Augusti quaesituros esse sub exoletis illis imaginibus.

ᾗ 4. CANTAVERITNE CLEMENTIAM POETA
SCRIPTORIS SENTENTIA.

Fuitne autem Horatio consilium ut clementiam in
universum decantaret? Non fuit credo consilium primarium.
Medio carmine, uti iam vidimus, alloquitur Musas; carminis
initio mira narrat de seipso. At quicumque novit Flacci
carmina, eum et saepius laudasse Musas et seipsum pro
egregio poeta habuisse minime ignorat.

Ergo non mirandum est nobis Musarum praestantiam
sua incolumitate ostendere voluisse hominem illum, qui
„veluti vanissimus mortalium'' et „nimis magnifice de se
sentiens'' vocatus est nuper a Nabero V.c. 2>, Accedit quod
totius carminis forma denotat animum ardentem, gratae
recordationis plenum, beneficia expertum. Et quod maximum
est, decebat utique musarum sacerdotem, non solum ad
virtutem, ad constantiam excitare iuvenes, verum etiam
docere eos ipsarum Musarum cultam, quanti hic esset
habendus⁷ quanta bona importaret. Quae ne riderent,
exemplum Caesaris affert, qui post tot proelia et triumphos
infra se non habuit tranquille colere Musas

»Finire quaerentem labores
Pierio recreatis antro.’'

1) Cf. ν. 42 sqq.
2) Cf. l.l. pag. 23.

