87

Quis non videt quam mire haec cum versibus Horatianis
conveniant? Neque negabo id ipsum, quod in exponenda
altera oda libenter concessi 1): Horatium talium Tullii loco-
rum non immemorem saltem fuisse, cum carmina sua
componeret. Minime vero necessario ex eo efficitur, Catonern
quem ita egisse probe sciebat poeta, diserte quoque ab eo
laudari.

d. Sententia scriptoris.

Laudavit quemcumque vere sapientem qui iustitiam
coniungeret cum constantia, secundum celeberrimam Stoi-
corum doctrinam in eodem libro Ciceronis 2) expositam.
Amabant porro philosophi illi sapientes suos depingere ut
viros intrepidos, qui in mediis periculis tum ab hominibus
tum a natura sibi imminentibus nil commovebantur. Quae
si non omittimus priorum stropharum expositio facillima
erit. Omnis prorsus evanescit difficultas. Et quae Rosen-
bergius contra Mommsenum 3): „Wie viel schoner erscheint
die Schilderung des Heldenideals beim Trummersturz, wenn
man es eben als Ideal fasst‚ als wenn man den vorsichtigen
Augustus sich mit seinen wurzigen Schiffen um die Herr-
schaft ringend denkt''‚ non tantum valent de Augusto sed
de Catone et de quovis alio, si mutas quae mutanda sunt.
Universe igitur intellegenda est descriptio constantiae ac
iustitiae. Leni tum revera cursu, ut ait Karstenius l.l. pro-
greditur oda a duplici illa virtute ad eos qui hac arte enisi
arces attigerint igneas. Ipsisque pueris, quos non minus
quam antea hac oda vult docere poeta, vivide ante oculos
ponitur imago animi amplitudinis7 quae ipsis comparanda est.

1) Vide supra pag. 51 sqq.
2) De Off. Ι, 19: >nihil enim honestum esse potest quod iustitia vacat''.

3) Cf. l.l. pag. 13 in m. p.

