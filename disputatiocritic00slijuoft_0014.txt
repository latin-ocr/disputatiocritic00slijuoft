10

15

20

25

30

35

2

CARMEN 1.

Odi profanum volgus et arceo.
Favete linguis: carmina non prius
Audita Musarum sacerdos
Virginibus puerisque canto.

Regum timendorum in proprios greges,
Reges in ipsos imperium est Iovis,
Clari Giganteo triumpho,
Cuncta supercilio moventis.

Est ut viro vir latius ordinet

Arbusta sulcis, hic generosior
Descendat in Campum petitor,
Moribus hic meiiorque fama

Contendat, illi turba clientium
Sit maior: Aequa lege necessitas
Sortitur insignes et imos,
Omne capax movet urna nomen.

Destrictus ensis cui super impia
Cervice pendet, non Siculae dapes
Dulcem elaborabunt saporem,

Non avium citharaeque cantus

Somnum reducent: somnus agrestium
Lenis virorum non humiles domos
Fastidit umbrosamque ripam,
Non Zephyris agitata Tempe.

Desiderantem quod satis est neque
Tumultuosum sollicitat mare
Nec saevos Arcturi cadentis
Impetus, aut orientis Haedi,

Non verberatae grandine vineae
Fundusque mendax, arbore nunc aquas

Culpanteâ€š nunc torrentia agros

Sidera, nunc hiemes iniquas.

Contracta pisces aequora sentiunt
Iactis in altum molibus: huc frequens
Caementa demittit redemptor
Cum famulis dominusque terrae

