3

Fastidiosus: Sed timor et minae
Scandunt eodem quo dominus, neque
Decedit aerata triremi et
40 Post equitem sedet atra cura.

Quod si dolentem nec Phrygius lapis
Nec purpurarum sidere clarior
Delenit usus nec Falerna
Vitis Achaemeniumque costum,

45 Cur invidendis postibus et novo
Sublime ritu moliar atrium?
Cur valle permutem Sabina
Divitias operosiores?

§L DE CARM. Ι STROPHA 1³.

In carminis primi prima stropha statim dissensionis
causa oritur. Quid vult poeta? Respondet Mommsenus:
„Est propheta'’ Est propheta monarchiae. Atque, ut solent
homines vaticinantes, eos tantum spectat, quos verbis suis
fidem sperat tributuros:

— virginibus puerisque canto.

„Ceteri enim, inquit, bellorum civilium odiis depravati
‘die Alteri und Kalten' ad correctionem non sunt apti.‘'

Quae dicit vir doctus minime improbanda mihi videntur,
nisi quod „prophetae” quos vocant alicuius novi rerum
status, omnes ad suam sententiam perducere quam paucos
arcere malunt. Quare minus forsan recte quam iocose
vocem hanc adhibuit. — Sed haec minoris sunt momenti.
Laude omnino digna est interpretatio qua versum illustrat
primum saepe male intellectum:

Odi profanum volgus —-

Antea enim multum laudati laudandique interpretes vix
verum sensum capiebant. Tacent Bentleius et Peerlkampius.
Kiesslingius interpretatur: „den grossen Haufen''.

