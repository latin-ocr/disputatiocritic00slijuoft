52

longus sim in hac re, de qua iam fusius disputavimus,
brevissime omnia complectar. Nonnulli enim hic Catonis
memores, opinionem proferunt veri non nimis dissimilem;
poetam ante oculos habuisse exemplum Catonis, —— qui
repulsam quidem novit, ea tamen nullo modo honore est
privatus, quia talem, populi contemptum sive etiam favorem
infra se prorsus habebat 1). Hanc opinionem antea multi
defenderunt ²), nec ego eam infitior, dummodo ne vis
argumenti nimis prematur. Etenim si eo usque sententiam
hanc urgemus, ut poetam virtutes cuiusdam viri cantare
voluisse credamus, eo ipso, quod mernor fuit illius viri,
cum virtutem in universum cantaret, negare equidem velim
id recte fieri. Ex permultis omnino aliorum scriptorum
locis, quos interpretes solent afferre sine dubio probabile
deducitur argumentum, Catonem hic spectasse poetam
neque temere credidisse, virgines puerosque, eius quoque
memores esse futuros, cum audirent hos versus 3). Unde
vero non efficitur Horatium in animo habuisse ut de
industria, ut data opera Catonem celebraret. Aliud enim
est honorare aliquem, landando eius virtutes⁷ aliud laudare
virtutem nominando vel commemorando aliquem qui ipsa
virtute excelluit.

Quamquam si carmen ipsum spectamus utraque res
eodem fere redit, inquirendum nobis est (quantum saltem
fieri potest) quid voluerit poeta.

1) Uti est apud Plinium N. H. praef. §9z >Cato erat ambitus
hostis et repulsis tanquam honoribus inemptis gaudebat. Sive ut
monet Seneca Dial. XII. 13, 5: »Quis usque eo ad conspiciendam
veritatem excaecatus est, ut ignominiam putet M. Catonis fuisse
duplicem in petitione praeturae et consulatus repulsam? Ignominia
illa praeturae et consulatus fuit, quibus ex Catone honor habebatur.”

2) Inter recentiores Corssenus praesertim.

3) Eadem fere ratione doctissimus Pluessius - Horazstudien pag. 207——
Augusti memorem fuisse poetam existimat.

