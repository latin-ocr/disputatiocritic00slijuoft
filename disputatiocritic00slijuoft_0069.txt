57

et rogare velim possitne quis iure negare inesse in stropha
sententiam supra a nobis expositam, debeatne quis quaerere
abstrusam admodum significationem qualem excogitaverunt
Mommsenus et alii? Denique si quis forte mihi obiciat,
Horatium talia non credidisse, id neque concedo neque
refuto, tuto quia potest in medio relinqui.

ς 6. DE CARM. II sTROPffls 7—8.

Inspiciamus tandem aliquando ultimam carminis partem‘
Negari vix potest stropha sexta absoluta, Carmini aptis-
sime finem potuisse imponere poetam. Etenim ad summum
quasi culmen ‘virtutem' perduxerat. At res postulat ut
exponamus quae nobis sunt tradita, non ut ea immutemus.
Atque nobis ea quae sequuntur non tam inepte videntur
addita quarn multis commentatoribus sunt visa. Nam
quod ad ipsam carminis formam, non raro eodem modo
egerunt aguntque poetae. — segniter, languide ferme
finiunt carmen vitae ardorisque plenum. Deinde quod
attinet ad interpretationem, iam saepius indicavimus, et
denuo demonstrabimus unum inveniri argumentum in toto
poemate, sibique data opera constare poetam a capite
carminis ad calcem. Primum autem examinandae sunt
nonnullorum virorum doctorum a mea diversae opiniones,
antequam meam pro viribus demonstrem.

a. Sententiarum cognitio,

Primus ut fieri solet honoris causa laudandus est Momm-
senus qui de extrema poematis parte haec censuit 1).
„Unvermittelt‚ nicht eben po'e'tisch wohl angekntipft und
mit kurzem Wort wird der Preis eines zweiten Standes
angeschlossen dessen Ehre der Fleisz und der Gehorsam
ist: es sind die neuen kaiserlichen Verwaltungsbeambten,

1) Cf. 1.1. pag. 37.

