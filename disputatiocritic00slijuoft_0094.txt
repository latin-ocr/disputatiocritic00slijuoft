82

Haec verba retorqueri posse existimo et in ipsum Krep-
pelium et in nonnullos alios interpretes. Quid enim Horatius
in his odis scribere tandem potuit, quo eum tecte vel
tectissime Augusti virtutem significasse non dicerent?
Quid — interrogare velim Domaszewskium — quod monu-
mentum Ancyranum quomodocunque non narraret? Temere
enim hic absque ulla explanatione inscribit poema --
‘Iustitia' 1) -- Nimirum in Monumento desideratur ‘con-
stantiae' commemoratio, „Clupeusque aureus in Curia Iulia
positus, quem mihi senatum populumque Romanum dare
virtutis clementiae iustitiae pietatis causa testatum est per
eius clupei inscriptionem.‘' Neque notandum esse duxit vir
doctissimus, de iustitia non multum utique dixisse poetam,
de constantia autem egisse praesertim! ipsi scilicet cum
esset suo pulcherrimo invento penitus captus, sufficere est
visum, primam carminis vocem ad confirmandam sententiam
aptum praebere argumentum. Apparet autem unicuique
hac ratione non carmini expositionem, expositioni vero
ipsum carmen accommodari. Ansam aliquam praebuit quidem
Horatius his interpretationibus nominando novo eius glorio-
soque nomine principem, sed quid mirum hoc loco? Nonne
Augustus recte, absque omni adulatione dici potuit pro-
positi sui egregie tenax? Qua virtute si ornatus non fuisset
minime hercle ad summam dignitatem pervenisset inter tot
tantasque temporum aerumnas, Adeo praeterea inter aequales
magni aestimabatur, divinisque honoribus tum temporis ut ita
dicam cumulabatur, ut -iam referretur in numerum heroum
illorum, qui in coelum ascendere meruerant non solum sed

»in caelo cum dis agere aevum'’.

At cum P. Corsseno 2) in dubium voco: „Will der Dichter

1) Vide l.l. pag. 305.
2) Cf. l.l. pag. 590.

