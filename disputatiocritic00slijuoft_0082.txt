70

Tullius quil) „multa inquit, eximia divinaque videntur
Athenae tuae peperisse, atque in vita hominum attulisse,
tum nihil melius illis mysteriis quibus ex agresti immanique
vita exculti ad humanitatem et mitigati sumus⁷ neque solum
cum laetitia vivendi rationem accepimus sed etiam cum
spe meliore moriendi.'' Eosque porro Graeco semper ritu
initiatos esse, Graecorumque igitur praecepta quoque esse
secutos, perspicuum est ex eodem Ciceronis libro εἰ) ubi leges
suas proposuit de religione ac dixit inter alia multa: „neve
(mulieres) initianto‚ nisi, ut assolet Cereri, Graeco sacro.''

Rectissime igitur poeta silentium quod piis deorum cul-
toribus tanti aestimabatur per μεταφορὰν posuit pro ipso
cultu deorum.

c, De poenis.

Altera quaestio est de poenis quae sequuntur. Haec
autem iam non praebebit difficultatem, quia si poeticum
valde, Graecosque imitatum genus dicendi nimis ieiune non
spectas, ad verba singula poteris interpretari strophas has
neque ulla res mira tibi videbitur. Saepissime enim viri
deos neglegentes iisdem fere nominibus nominantur apud
antiquos scriptores, eaedemque poenae iis indicuntur 3).

ξ 7. CONCLUSIO.

Summa igitur carminis est haec: Laudatur coram vir-
ginibus puerisque Romanis Virtus Romana cuius quasi
partes praecipuae singulae cantantur a poeta. Hae partes
sunt tres: continentia, fortitudo, deorumque cultus fidelis.

1) Cf. De Legibus XIV.
2) Cf. ib. cap. IX.

3) Vide e. g. locos a Kiesslingio-Heinzio laudatos: Eurip. El. 1354 —
fr. 848 N. — Aesch. Sept. 602. —- Cyropaed. VIII 1, 25, et alios
permultos.

