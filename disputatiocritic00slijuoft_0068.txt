56

demonstrat inter Stoicos alios animi immortalitatem docuisse,
alios negasse, alios sapientes solos immortales esse credidisse 1).
Locus qui dirimere quaestionem mihi videtur est apud Tullium
— Tusc. Disp. Ι. 12—— ubi postquam antiquitatis laudavit
auctoritatem quia „quo propius aberat ab ortu et divina
progenie hoc melius ea fortasse, quae erant vera, cernebat''
docuisse eum narrat: „mortem non interitum esse omnia
tollentem atque delentem, sed quandam quasi migrationem
commutationemque vitae, quae in claris viris et feminis
dux in caelum soleret esse, in ceteris humi retineretur et
permanerent tamen.'' Eadem significasse Horatium idque
apertissime prorsus dicendum est. Vir immeritus mori, i.e.
qui virtute sua mortem effugere meruisset nisi necessitas
omne moveret urna nomen, tamen mortis oblivionem nun-
quam patietur, in caelum vero receptus divinis fruetur
honoribus, ceteri vero, qui virtutem colere nolueruntzcoetus
volgares, prope humum relinquentur. Etenim ne ulla nobis
dubitatio remaneat sic pergit Tullius: „Ex hoc et nostro-
rum opinione:

Romulus in coelo curn dis agit aevum,”

ut famae assentiens, dixit Ennius: et apud Graecos, indeque
perlapsus ad nos et usque ad Oceanum, Hercules tantus
et tam praesens habetur deus3 hinc Liber Semele natus,
eademque famae celebritate Tyndaridae frates'’ ete. Adverte
eadem nomina ab Horatio laudari in oda sequenti ubi cantavit:
»Hac arte Pollux et vagus Hercules
Enixus arces attigit igneas

Huc te merentem Bacche pater tuae
Vexere tigres —— hac Quirinus

Martis equis Acheronta fugit.’'

 

 

1) Ut habet Diogenes Laertius in Libri VII capite primo 84 —
Κλεάνθης μὲν οὖν πάσας ἐπιδιαμένειν μέχρι τῆς ἐπυρώσεως,
Χρύσιππος ὁὲ τὰς τῶν σοφῶν μόνον.

