34

Vitamque sub divo et trepidis agat
In rebus. Illum ex moenibus hosticis
Matrona bellantis tyranni
Prospiciens et adulta virgo

Suspiret: »eheu‚ ne rudis agminum
Sponsus lacessat regius asperum
Tactu leonem, quem cruenta
Per medias rapit ira sedes ?'’

Quis incipere credat postremam illam hisce verbis:

»Est et fideli tuta silentio merces’' —

nisi pro mera versione poetae alicuius Graeci earn quis
habeat, —- et ne sic quidem fieri potest. Aperte enim
indicatur de aliqua alterius rei mercede iam esse dictum
antea. Divisionem protuli Peerlkampianam, qui vir celeber-
rimus, cum ceteras odas Romanas turn hanc ex more suo
ordinavit. Neque video quo iure is qui nostrae non assentitur
opinioni, hoc saltem ei exprobret quod ‘yvcbpcag' singulas
vocaverit partes. Nam vinculum quoddam firmum nisi
agnoscas, in illam doctissimi viri interpretationem pedibus
eundum ego quoque censeo. Quid secus sibi velitareliquis
versibus separata stropha illa quarta:

»Dulce et decorum est pro patria mori.
Mors et fugacem persequitur virum,
Nec parcit imbellis iuventae
Poplitibus timidoque tergo.”

Essent profecto quasi fragmenta longiorum carminum,
quae numquam absolvisset poeta, nunc autem temere in
unum redacta 1). — Quam vero perabsurda compositio!

1) De methodo Peerlkampiana rectius quia aequius quam ceteri
iudicavit Hartmannus —— De Horatio Poeta — ubi inter alia multa
hanc dat quam vocare velim conclusionem: »Quodsi quis me roget:
ergone tibi temerariae istae Peerlkampii coniecturae certarum emen-
dationum instar videntur ?” ei sic respondere velim ut primo aspectu
ei aenigma aliquod proponere videar. Dico enim me si discentium

