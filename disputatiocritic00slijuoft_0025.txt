13

constituta sunt a principibus rerum publicarum ut Rex
putaretur unus esse in coelo, qui nutu, ut ait Homerus,
totum Olympum converteret, idemque et rex et pater
haberetur omnium, sive . . . . e. q. S.''

Iamvero duplicem ob causam negari nullo modo posse
equidem existimo opinionem meam magnopere confirmari
illis verbis, ne dicam totam per ea dirimi quaestionem.

Prima est quod Horatius, in una eademque stropha,
unius eiusdemque capitis ex libro Ciceronis verba sere
tradidit, altera, quod in rebus simul Aratum, de quo
ibidem sermo erat, aperte imitatus est. „Magnis enim de
rebus'’ acturus est Horatius,

Quid mirum „Epicuri de grege’' philosophum iamiam
Stoice dicturum de Stoica virtute, consuluisse egregios
scriptores?

Inter quos utique primus tunc erat Tullius qui Graecorum
optimos imitatus dicendi elegantia exempla sua superavit!

Hac admissa interpretatione haud necesse est indicare
quomodo prima et secunda stropha inter se cohaereant.

In priore propositum suum enuntiat, in altera carminum
naturam severam et religionis plenam significat.

Fortasse ita res se habet — quod eodem fere redit—z
versibus 5—9 enuntiatur formula quaedam in peragendis
sacris usitata, quae hoc loco virginum puerorumque animos
ad serio audiendum adducat.

Postremo quaeritur Horatiusne significans magis quam
dicens, sub Iovis imagine Augustum iam occulte signifi-
caverit? Quod censuerunt et alii et Mommsenus, Kreppelius,
Domaszewskius. Mirum videtur quod aliqui interpretes tot
tantisque obscuritatibus minime contenti, alias etiarn easque
prorsus inextricabiles quaestiones adicere conantur! Inextri-
cabiles dico, quia in intentionem haudquaquam a poeta
expressam audacter inquirunt.

