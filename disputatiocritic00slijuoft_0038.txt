26

voluptatibus haud facile fingat; qui in mediis periculis et
aerumnis indigentiam pro nihilo ducit, eo quod aliorum
omnium immemor maiora petit. Consulto dixi:Suz's pueris.
Etenim quo saepius et attentius tres primas strophas
legebam, eo magis persuadebatur mihi, Horatium nequaquam
hic oblitum fuisse eorum, coram quibus sermonem suum
haberet. — „Virginibus puerisque canto'' — Virgines
modo eximas, nonne facile conceditur valde esse idoneos
versus hos ut iuvenum animos permoveant? Vix enim —-
ut taceam de iis qui iam sunt: „alt und kalt'' — vix ego
credere possum milites, qui ad maturam aetatem pervenerint,
inflammari talibus versiculis. Pueri vero, quorum animus
et sensuS‚ rebus fictis totus patet, —· quia eorum vita res
ipsas nondum experta est; — laete haec accipient, facile
allicientur Homerica illa dictione3 cogitatione iam rapientur
in campum: „sub divo et trepidis in rebus'’‚ depingent
sibi utique: „moenia illa hostica'', trementem „matronam’'‚
trementem virginem adultam, depingent sibi ante omnia
seipsos tanquam „asperos leones'’, imaginem illam quantum
dilectam! quos „per medias rapit ira caedes’'.

Haec si ita explices, propositum poetae, quod supra
indicavimus, imprimis intuens, exhortandi et movendi,
optime eum munere suo functum esse, spero fore ut non
neges. Si deinde ad proprium huius carminis consilium
attendas, ut ad, virtutem, qualem intellegunt Romani, alli-
ciatur, perducatur iuventus⁷ eum non male carmen incohasse,
aeque est fatendum.

Ostendit enim pueris virtutis fructus ipsis plerumque
dulcissimos⁷ appetendos, belli laudem et rei militaris gloriam
insignem. Quibus laete capti parati magis erunt ad audienda
reliqua. Quantas autem difficultates et obscuritates provo-
cemus, si cum Mommseno pro pueris illis adultos substi-
tuamus; et quae poeta universe tantum depinxit, definite

