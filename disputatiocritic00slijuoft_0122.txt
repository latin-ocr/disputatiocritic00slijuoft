110

clarissimus vir in iis versibus nullo modo detegere potuit
aliquam Augusti significationem, cogiturque igitur fateri
quae supra descripsi. Quare autem, quaeso, alibi alia erant
intellegenda seu potius addenda et supponenda, ubi vix
agnoscebamus quidquam, nisi denuo puras fabulas?

ξ Ι. COHAEREATNE CARMEN HOC CUM CARMINE SUPERIORE.

Dissentiunt viri docti de quaestione cohaereatne prima
stropha cum superioris carminis extrema, ubi Musam allo-
quitur Horatius, necne. Qui affirmant, ipsis utriusque strophae
verbis permoventur, quae specie quidem non re inter se
opponuntur. Sic Mommsenus1): Er selber rust seine Muse
am Schluss zu, den Olymp in Ruhe zu lassen. In dem
folgenden Liede kommt sie denn auch vom Himmel herab.‘'
Quae ieiuna sane admodum mihi videntur. Neque ad refu-
tanda ea necessaria existimo quae annotavit Seligerus 2);
„dasz die Muse im weitern Verlaufe des Gedichts dem
eben erteilten Befehle ungehorsam wird und zwar nicht
die Gesprache der Gotter‚ wohl aber ihre Thaten zum
Gegenstand ihres Gesanges macht.'' Etenim inde ab Homero
communis est ille locus apud poetas. Invitant musam
aliquam ad cantandum 3). Atque unica ratio, cur nexum
quaerant nonnulli est haec: quod omnium sex odarum
Romanarum vinculum sic solum ostendi posse ducunt.
Verumtamen non video, qua de causa tale quid requiratur?
Requiriturne ad cyclum aliquem carminum agnoscendum,
ut finis unius et alterius initium semper inter se excipiant?

1) Cf. 1.1. pag. 30.

2) Cf. l.l. pag. 308. Verba quae laudavi ab ipso viro docto non ad
refellendam Mommseni sententiam adhibita sunt, sed contra Acronem
et Porphyrionem.

3) Mira sedulitate collegit locos complures Riednerus. Cf. 1.1.
pag. 10—19.

