46

est toujours independente des caprices du peuple, et qui
malgre' lui se soutient toujours dans les places les plus e'mi-
nentes.'' Et addit vir ille eruditissimus: „On reconnait ici
le dogme des Stoi'ciens‚ nunquam privatum esse sapientem
„que le sage n’est jamais homme prive.'’ Premet me autem
adversarius meus dicens: Sed tu concedis sub nomine virtutis
omnino comprehendi Fortitudinem? Et ego: Sane, quid
inde? Tum ille: Atqui in versibus praecedentibus haud
obscure celebratur Fortitudo: Ergo est in promptu explicatio
a Mommseno aliisque prolata. Atque non illorum est demon-
strare, tuum vero refutare.

Cui respondeo imprimis verissimis his Karsteni verbis:
„Sicubi hi versus per se legerentur nullis aliis praeeuntibus
aut sequentibus, nemo punctum temporis affirmare dubitaret,
contineri laudationem rarae et egregiae praestantiae, a
vulgari coetu prorsus semotae, optimis mortalium per
viam arduam coelum aperientis'' 1). Deinde, etsi non
leguntur per se sed post alios supra pro viribus a nobis
illustratos, multiplicem difficultatem afferent nisi interpre-
tentur ut dicemus.

Illud sine dubio gravissimum est quod nullam habuit
rationem doctissimus Mommsenus ipsius Horatii consilii
ac propositi, neque eorum ad quos commonendos cecinit
poeta. Id vero si non omittimus, variis illis contortulis viis
non opus erit unquam, ut ad veram sententiam penetremus,

In neutra stropha sermo est de milite gregario ‚· si autem
fingis eum significari in prima, in altera ad absurdum ali-
quid duceris. Quod Mommsenus intellexisse videtur! Etenim
ne unum quidem verbum annotavit de altera hac stropha.
Lepidissime itaque Karstenius: „secundum illos, milites
sunt et centuriones qui ‘spernant humum fugiente penna',

1) Cf. l.l. pag. 134.

