150

loco quem supra laudavimus 1). Domaszewskius 2) et his
locis usus est, et alio Suetonii, quo ostendat ad Augustum
pertinere poema Horatii. Narrat enim historiarum scriptor 3)
„libros totos et senatui recitavit et populo notos per edictum
fecit. ut orationes Q. Metelli de prole augenda et Rutilii
de modo aedificiorum⁷ quo magis persuaderet utramque
rem non ab se primum animadversum sed antiquis iam
tunc curae fuisse''. -— Non infitior ea, quae ad haec verba—
prudentissime admodum — adnotavit Domaszewskius : „Man
kann vermutlzen 4), dasz Augustus als er den ersten Census
in dem Jahre 28 v. Chr. hielt, jene orationes in Edicten
bekannt machte. Dann waren sie zur Zeit, wo Horaz das
Festgedicht(!) schrieb in aller Gedachtniss.'' Non, inquam
ea infitior. Denuo enim de prole augenda solum est sermo.
Neque in ea oratione, quam laudavit, Metelli, — ea saltem
parte quae exstat ——- de alia re agitur. Uti legimus cum
apud Livium 5): ‚,Q. Metellus censuit, ut omnes coge-
rentur ducere uxores, liberorum creandorum causa. Exstat
oratio eius, quam Augustus Caesar, [cum] de maritandis
o[rdi]nibus ageret, velut in haec tempora scriptam in
senatu recitavit'' tum apud Gellium 6); „Legebatur oratio
Metelli Numidici, quam in censura dixit ad populum de
ducendis uxoribus cum eum ad matrimonia capessenda
hortaretur. In ea oratione ita scriptum fuit: Si sine
uxore possemus, Quirites esse, omnes ea molestia care-
remu5‚ sed. . .. cet. Congruit uterque locus cum iis quae

ι) Cf. Liv, 16.

2) 1.1. pag. 309.

3) In vita d. Aug. c. 89. ²

4) Litteris inclinatis imprimenda haec ego curavi.
5) Cf. Periochae ex libro LIX.

6) Cf. Noct. Att. Ι, 6.

