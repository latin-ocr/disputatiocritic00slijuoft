91

procedit. Quirini consecratio continuari videtur neque primo
aspectu ratio alia exhiberi recte potest illorum omnium
quae sequuntur nisi haec: Quirinus Acheronta fugit, quod
approbandum fuit inimicae antea Iunoni.

Altera vero condicio aut statim unicuique adesse luce
clarius apparere debet (quod sane praestat) aut ab illo
cui hoc clarum est, aliis adesse est probandum. Argumenta
igitur merito requirimus a Mommseno. Quae non dantur
hoc loco. Ut autem eius opinionem integram noverimus
alia etiam transscribenda sunt: tum demum iudicandum.
Memini alicuius loci Hartmanni‚ qui 1) inventum hoc —-
quod Mommseni esse putabat ———‚ splendidissimum vocat,
dein, severissime contra „quoddam male sedulorum genus’'
invehit „qui ut et ipsi suum acumen ostendant, ad recen-
tissimam quoque coniecturam nihil non exigant, atque ita
utilissimas observationes ridiculas reddant.''

Memineram doctissimum virum argumenta laudasse quae
Mommsenus „magno acumine magnaque doctrina’' contu-
lisset. Postquam autem iterum legi Hartmanni commenta-
tionem elegantem, egregie erravisse eum opinabar atque
opinor. Haec enim sunt eius verba: „Nuper Theod.
Mommsenus oratione quadarn, quae loci Horatiani ΙΙΙ.
3. 57 sqq. vera esset vis egregie ostendit: argumentis
enim magno acumine magnaque doctrina collatis demon-
stravit iam Augustum de sede imperii Roma in Orientem,
sive Troiam sive in aliam urbem transferenda cogitasse.''

Quod ad illa „argumenta” auctoritatem affero doctissimi
viri Karstenii qui ipse demonstrationem suam hisce incipit
verbis 2); „Clarissimi viri interpretatio quae in solemni
oratione promulgari tantum, non argumentis probari potuit,

1) »De Horatio Poeta” pag. 120.

2) Cf. 1.1. pag. 155.

