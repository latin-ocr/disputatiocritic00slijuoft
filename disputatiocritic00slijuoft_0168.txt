156

memoratur. Non miror Domaszewskium aliosque illud „donec
templa refeceris” in eam sententiam explicasse; verum si
pietatem in parentes quoque vel in liberos laudatam esse
perhibeas, merito hercle requiro, ut leviter saltem attingat
poeta Augusti excellentiam, aequalium sceleribus adeo
contrariam. Atqui frustra hoc requiram.

Ex his omnibus efficitur fabulam illam ingeniose quidem
excogitatam dignam nullatenus esse cui fidem habeamus,
Milesiae vero instar esse. Multa sane sunt in antiquitatis
historia quae uno tantum auctore credimus, dummodo
nihil in iis inveniatur, quod rebus repugnet aliunde certe
cognitis. Maiore etiam circumspectione opus esse credo si
factum quoddam ex versibus tantum hauriatur. Atque hoc,
quod sibi deprehendisse videtur vir doctus in odis Horatianis,
finxisse eum potius quam reperisse concedet, quisquis
ipsos, de quibus disputatur locos diligenter consideraverit.

Verum iam nimis diu lectorem in hac re detinui.

§4 SITNE CARMEN Hoc PUERIS PUELLISQUE
INEPTUM DICENDUM.

Antequam tamen⁷ quae sentiam proponam finemque
huic disputationis parti faciam duo velim perstringere
tantummodo.

Primum est quod Rosenbergius 1), Domaszewskio adver-
satus: „Domaszewski halt die Ode 1. und 6. fur Paranesen,
jene fur die Knaben, diese fur die Madchen! O wie so
gar nicht passt dieser „Rahmen” weder fur die Knaben,
die noch nichts von der atra cura ahnen und begreifen,
noch fur die Madchen denen die Zolasche(!) Gemalde
gerade zu Gift waren.'' Ad haec annotandum duco: primum
non utique infantes semestres spectasse poetam, dein omnino

1) 1.1. pag. 27 in Epilogo.

