10

15

20

CAPUT V.

CARMEN V.

Caelo tonantem credidimus Iovem
Regnare: praesens divus habebitur
Augustus adiectis Britannis
Imperio gravibusque Persis.

Milesne Crassi coniuge barbara

Turpis maritus vixit et hostium

(Pro curia, inversique mores ἔ)
Consenuit socerorum in armis,

Sub rege Medo Marsus et Appulus,
Anciliorurn et nominis et togae
Oblitus aeternaeque Vestae,
Incolumi Iove et urbe Roma?

Hoc caverat mens provida Reguli
Dissentientis condicionibus
Foedis et exemplo trahenti
Perniciem veniens n aevum,

Si non perires immiserabilis,
Captiva pubes. »Signa ego Punicis
Affixa delubris et arma
Militibus sine caede” dixit

»Derepta vidi, vidi ego civium
Retorta tergo bracchia libero
Portasque non clausas et arva
Marte coli populata nostro.

