24

hibebimus 1). Sed finge poetam talia docere voluisse; tum
simul stolidissimum, ni fallor, nexum admittas necesse est.
Vide mihi hosce versus:

..... »Sit contentus parvo suo stipendio miles” et. . . . .
»Parthos feroces vexet eques metuendus hasta”!!

Mirabilem sane cohaerentiam! Extremum hoc epitheton:
„metuendus hasta'' defendere equidem nolim, nec „ornans”
vocare velim potius quam superfluum; quamvis igitur dis-
pliceat mihi locus ille quod ad formam, quia nimis arti-
ficiosus mihi videtur, nihilominus Horatium in unum consuisse
quasi ineptum prorsus sartorem adeo diversa qualia sumit
Mommsenus, minime credam.

b. Sententia scriptoris.

Quomodo igitur tuenda est sana totius strophae signi-
ficatio? Primum nulla, nulla prorsus earum rerum, quae
verbis continentur, singulariter ita est premenda quasi de
ea praecipue hic agat poeta. Itaque non inquirendum est 2)
qualem intellegat pauperiem, neque quare de puero loquatur,
non de viro; neque rogandum unde feroces illi Parthi
subito prodierint, quasi in singulis his rebus carminis ratio
consistat. Qui haec omnia scire cupiet turbabitur. Saga-
cissimi iam interpretes omnem operam suam in eo posuerunt,
ut singula penitus explanarent, sed frustra fuerunt.

Nonne hinc est colligendum, poetam universe tantum
et per exempla, distincte indicasse, quid boni, quid laude
digni iarn laudare cuperet? Sicut in prima oda nunc quoque
certum habuit propositum, et, ut statim quid sentiam
appareat, antequam rationem reddo opinionis meae⁷ haec
pauca sunt praemittenda: non servari posse credo carminis

1) Cf. pag. 35 sqq.
2) Cf. varios interpretes.

