7

de universo carminum nexu varii varie disputaverint scrip-
tores, qui in explicandis his odis operam posuerunt.
Quare hanc quaestionem postea retractare praestat.

§a CARM. Ι STROPHA 2³. QUAERITUR SITNE CONECTENDA
CUM RELIQUO CARMINE NECNE.

De altera stropha primi carminis eadem est dissensio.
Non perinde quidem est sollemnis ac prima stropha; tamen
poetica vel metaphorica ratione dicendi primo aspectu
longe differre videtur ab illis quae sequuntur.

Regum timendorum in proprios greges,
Reges in ipsos imperium est Iovis,
Clari Giganteo triumpho,

Cuncta supercilio moventis.

a. Sententiarum cognitio.

Mommsenus et ante eum plures, cum reliquo carmine
eam conectendam esse censet, cum stropha dico quarta,
quae est de necessitate —— quamvis id diserte non dixerit.

Haec fere habet v. d.1): „Den Glauben an das unabander-
liche Schicksal stellt der Dichter voran. Ueber die Menschen
herrscht der Konig, uber die K'o'nige Jupiter ..... aber
uber alles und uber alle gebietet die Notwendigkeit''.

Quis negabit talem nexum, quod ad verba attinet, facile
admitti posse? Inquirendum autem est utrum sit in ipsis
versibus necne. Aliud enim est poetam aliquid dicere
.potuisse, aliud eum id revera dixisse!

Karstenius supra allatam opinionem plane repudiavit, et
alteram quoque stropham ad praefationem trahendam esse
docet; atque versus 5—8 „ut dogma de invicto Iovis
imperio praescriptum esse, quasi: ,,τηλαυγὲσ ὄμμα”.

Opinionis suae defensionem, quam Mommsenus pro loco
et tempore suo iure omiserat, adiunxit vir doctus. Nullo

 

Ι) Cf. 1.1. pag. 25.

