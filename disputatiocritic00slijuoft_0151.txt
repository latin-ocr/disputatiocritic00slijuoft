139

ad unum ferme omnes reiciunt integram fabulam de legatione
Reguli, minime consentiente Tullio 1) qui postquam de
Ulixe dixit: „Sed omittamus, inquit, et fabulas et externa:
ad rem factam nostraque veniamus. — M. Attilius Regulus
e. q. s.''.

Maxime igitur videtur mihi ad ipsa poetae verba esse
attendendum, quaerendumque quales ipse condiciones intel-
lexerit: Clarus autem orationis contextus haec credo profert:

„Dissentio condicionibus quia sunt foedae. Recuperari
enim captivos est foedum: nam pereant necesse est’'.
Videtur ergo Horatius credidisse captivos Romanos, nisi
redderentur Carthaginienses captivi, quos retinerent, inter-
fectum iri ab hostibus Verene an falso nihil refert. Hoc
autem illustrat omnia. Premendus est versiculus:

»Si non periret immiserabilis captiva pubes”.

Morti tradendus est captivus Romanus: idque non
solum docetur altera parte, sed priore maxima continentur
argumenta extremae poenae necessitatem comprobantia.
„Solche Soldaten, inquit Rosenbergius 2), kann Rom fur
alle Zeiten nie mehr dulden. Das Ehrengericht‚ dass das
Urtheil uber sie ausspricht halt Horaz-Regulus''.

Multum denuo, credo, proderit proposito nostro inspicere
Ciceronis libros „de Officiis”. Hic enim in fine multa
tradidit de Regulo, multumque extollit eius virtutem 3).
„Octo hominum milia tenebat Hannibal. Eos senatus non
censuit redimendos, cum id parva pecunia fieri posset: ut
esset insitum militibus nostris, aut vincere aut emori. Sic
honestatis comparatione ea, quae videntur utilia, vincun-
tur.... Perspicuum est enim, quae timido fiant animo

1) Off. ΙΙΙ, 26, 991.

2) 1.l. pag. 9.
3) Off. ΙΙΙ. 32, 114.

