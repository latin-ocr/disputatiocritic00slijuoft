68

ullo dubio maxime habebant „den Reiz des Geheimnissvollen
und Unbekannten'’ 1). Iam si ipsa spectamus verba

»Est et fideli tuta silentio merces''

imprimis oritur quaestio, cur silentium, cur fidele? Fidele
quid significet docuit nos Cicero, loco a Karstenio laudato 2),
attamen praeter verba ab interprete hoc allata, in eadem
epistola dicit Tullius „cui verbo domicilium est proprium in
officio, migrationes in alienum multae''. Sumamus significati-
onem propriam, collocemusque illud ⁶fidele' in domicilio suo,
Silentium autem cur hic nominetur, et quare necessario agnos-
cendus sit nexus inter hunc versum atque eos qui sequuntur

»vetabo qui Cereris sacrum volgarit arcanae'’

clare apparebit si in memoriam revocaverimus, quasnam in
sacris antiquis silentium egerit parteS.

Duplex erat „quasi officium silentii'' -- primurn tacendum
erat durante ipso festo, i.e. abstinendum a colloquiis;
deinde post sacra peracta, prohibitum erat ne vulgaretur
quid esset factum 3) —- atque hoc silentium non solum
censebatur esse secundarii pretii aliquid, sed cum ipsis
mysteriis arte cohaerebat. Gravissimae insuper poenae erant
iis constitutae, qui violarent illam legem atque prorsus impii
habebantur inter mortales. Quaenam autem erat ratio, cur
palam de festis illis loqui non liceret? Utique non quod
celandum esset quidquam: omnes enim vel initiati iam
erant vel facile poterant initiari 4).

 

1) Cf. Strabo X 357, ἡ κρύψις ἡ μυστικῆ σεμνοποιεῖ τὸ θεῖον.
2) Ad Fam. 16, 17.

3) Cf. Lobeckium, Aglaophamus pag. 67.
Minime vero contradicunt his ea quae habet v, d. E. Rohdius
Psyche 1² pag. 288 sq.

4) Vide Herodotum VIII 65, 1 ἐπείτε ἐκείρετο ἡ Ἀττικὴ χώρη ὑπὸ
τοῦ πεζοῦ στρατοῦ τοῦ Ξέρξεω ἐοῦσα ἐρῆμος Ἀθηναίων τυχεῖν τότε

