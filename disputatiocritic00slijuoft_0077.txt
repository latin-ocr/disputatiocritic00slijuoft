65

ist im Hinblick auf einen bestimmten Vorgang der Zeit-
geschichte gewahlt. Die Worte beziehen sich auf den Treu-
bruch des Corn. Gallus. Auf sein tragisches Schicksalweist
auch die mystische Feierlichkeit, mit welcher die Vergeltung
eingefuhrt wird'’ 1).

Haec dixit vir doctissimus. At potius rogandum est, ut
opinor, quid sit cur cum eo faciamus, quam cur non ita.
Nullam enim prorsus affert rationem. Nam Dionis locum
laudans ubi habetur LIII. 23. 5. (πολλὰ μὲν γὰρ καὶ μάταια
ἐς τὸν Αὔγουστον ἀπελήρει’ confiteri cogitur de ipso Dione:
„er zahlt den Sturz des Gallus in seinem Todesjahr
(26 v. Chr.); daraus ergiebt sich keineswegs, dasz er erst
in diesem Jahre bei Augustus in Ungnade fiel.'' Per me
licet, at non sufficit indicare nobis aliquid fieri potuisse,
ut credamus id revera esse factum. Praeterea etiamsi antea
iam Gallus Principis gratiam amiserat male tamen convenit
poetam iam tum cecinisse: „sein tragisches Schicksal‘
tanquam ab Augusto ipsi inflictum. Pugnantia inter se
insuper loquitur Domaszewskius cum Augusti eximias
virtutes, inter quas clementiam, laudari doceat a poeta, simul
autem Galli miserrimam sortem eidem Principi attribuat.
Denique quod mihi gravissimum videtur, nulla omnino
maneret poematis unitas. In prima enim parte agi vult vir
doctus de pueris Romanis, in altera de ipso Augusto in
tertia demum de Galli poena. Hoc nimium esse quis non videt?

Neque placere potest opinio eorum qui duas strophas
ita intellegunt quasi de fide servanda loquatur tantum
Horatius. Minorem enirn locum sine dubio occupat vox
illa ,fidele'‚ quam ut tantas agere partes illam recte putemus.
Doctissimus vir Niemeyerus et alii id fecerunt. Longum est
singulorum singula verba laudare. Ipse Karstenius doctrinae

 

 

1) Cf. 1.1. pag. 305.

