167

adeo modestum fuisse crediderim Augustum. Immo ipse
hortatus est Horatium diserte fere ut ipsius suaeque
gloriae melius consuleret. „Irasci me tibi scito, quod non
in plerisque eiusmodi scriptis mecum potissimum loquaris,
An vereris ne apud posteros tibi infame sit, quod videaris
familiaris nobis esse'’1)? —— Verum ne longi simus huic
rei finem tandem imponimus

Quae sit sententia Seligeri supra indicavimus. Ipse sex odas
cyclum quidem efficere, verum non recte dispositas esse censet.
Nequaquam autem, ut mihi videtur, argumentis utitur sat
firmis ut admittamus aliquid quod a nullo codice probetur.
Immo testatur Cruquius 2> odam tertiam in antiquissimo
Blandinio statim alteram excepisse. Praeterea Porphyrionis
iam aetate ordo quem novimus servabatur. In hac utique
re, quae est difficillima, plane despero fieri posse, ut quis
probabilem reddat omnibus suam coniecturam. Quid inde
ab Horatii temporibus in codicibus sit interpolatum, quid
forsan mutatum, quis mihi ostendet? Codices qui exstant
quod ad plurima, non male conveniunt inter se. En praeter
quod nihil certi scimus. Seligerus ordinem invertit, Peerl-
kampius non tantum ordinem invertit, verum multa quoque
reiecit. Quonam autem iure? Aequum est quidem ut fatea-
mur, cum etc... cum summa reverentia, Peerlkampium
egregium iudicem fuisse atque dignissimum, qui opinionem
suam in hac re proferret. At si quis firmissimo non fretus
fundamento talia doceat, alii certo certius negabunt, relin-
quemurque disputationibus, quarum nullus erit finis.

In hac enim causa, externa quae vocant argumenta, ex
codice petita, multo plus valent quam unius viri quamvis

 

1) Cf. Suetonium. Vita Hor. Flacci.

2) Vide quae supra pag. 84 in annotatione. Attamen eum tale
quid quoque finxisse non facile credam.

