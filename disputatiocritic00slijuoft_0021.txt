9

Deinde, etiamsi conceditur — quod post lucidam Karstenii
explicationem 1> concedere cogor — diversis vitae tempo-
ribus poetam de rebus metaphysicis varie sensisse, iisdemve
forsan temporibus pro animi habitu de iis varie scripsisse;
difficile tamen nec nisi gravissima ratione admittendum
esse duco eousque mutabilem eum fuisse, ut vel in hac
prima oda utramque doctrinam traderet.

„Immo‚ obiciat quispiam, immo, mi bone, ex ipsa hac
doctrinarum differentia rectissime deducimus temporum
varietatem, quibus Horatius ipsam odam et hanc praefa-
tionem conscripsit.'’

Cui iterum respondeo ita distinguendo: Horatius aut
perperam Carmini, quod sciret esse ἄθεον, consulto prae-
misit piam admodum praefationem -—- ut „virginibus
puerisque'' fucum faceret —- aut ne ipse quidem postea
sensit quid docuisset antea! Iamvero nec unum nec alterum
admittere necesse est. Minime enim opponuntur hic inter
se Necessitas et Iupiter, neque recte dici posse puto, eos
comparari inter se quasi per gradationem, ut voluit
Mommsenus. Qui sine opinione praeiudicata legerit stropham
quartam: „Aequa lege necessitas sortitur insignes et imos⁷
omne capax movet urna nomen”, ei me iudice apparebit
de illa tantum agi necessitate, quae omnibus hominibus
communis est: moriendi, quam ipse Horatius alibi 2) „saeva
necessitas'' vocavit; non vero, significatione quadam latiore,
indicari Fatum illud, supremae cuiusdam Potentiae sustinens
personam, cui ipse Iupiter subiectus esse credebatur.

Atque si sic intellegitur, quid restat impii in toto hoc
carmine? Quid, inquam, quod quantum ego audio, usurpari
non posset a quocumque virtutum praeceptore? Legimus

1) Cf. 1.1. pag. 128.
2) Carm. Ι, 35, 17.

