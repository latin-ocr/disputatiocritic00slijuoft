120

25 Auro repensus scilicet acrior
Miles redibit: flagitio additis
Damnum. neque amissos colores
Lana refert medicata fuco,

Nec vera virtus, cum semel excidit,
30 Curat reponi deterioribus3
Si pugnat extricata densis
Cerva plagis, erit ille fortis,

Qui perfidis se credidit hostibus,
Et Marte Poenos proteret altem,
35 Qui lora restrictis lacertis
Sensit, iners timuitque mortem.

Hic unde vitam sumeret inscius
Pacem duello miscuit? o pudor!
O magna Carthago probrosis

40 Altior Italiae ruinis!

·Fertur pudicae coniugis osculum
Parvosque natos ut capitis minor
Ab se removisse, et virilem
Torvus humi posuisse vultum,

45 Donec labantes consilio patres
Firmaret auctor nunquam alias dato,
Interque maerentes amicos
Egregius properaret exsul.

Atqui sciebat quae sibi barbarus
50 Tortor pararet: non aliter tamen
Dimovit obstantes propinquos
Et populum reditus morantem

Quam si clientum longa negotia
Diiudicata lite relinqueret,
5 5 Tendens Venafranos in agros
Aut Lacedaemonium Tarentum.

§L DE PRIMA STROPHA.

Carminis quinti interpretatio varias movit quaestiones.
Praecipue vero quaeritur quodnam sit vinculum admitten-
dum inter utramque partem, a v. 1—12: 12 —- finem,

