138

Quorum exemplorum alterum alteri quidem opponitur
utrumque tamen eidem inserviunt proposit0‚ recteque
excipiunt inter se. A versu 5—-12 narrantur probrosa et
indigna — tum sequitur:

»Hoc caverat mens provida Reguli

Dissentientis condicionibus

Foedis et exemplo trahenti

Perniciem veniens in aevum

Si non periret immiserabilis
Captiva pubes''.

Sedulo haec sunt perpendenda, quia postquam prioris
partis sententiam satis investigavimus, in his iam latet
difficultas. Singula verba inspicienda sunt 1).

Hoc Isti verbo auctores a nobis impugnati multa insi-
mularunt. Uti vidimus, nil premitur in iis, quae praecedunt
nisi Romanorum captivorum facta probrosa. Ergo probrosa
llaec cavere voluit ReguluS.

caverat mens provida. Duplex inest in his significatio.
Prima: caverat Regulus ne hoc fieret sua aetate apud
Carthaginienses —— Describit quidem suorum militum

captivitatem
»retorta tergo bracchia libero’'

nondum vero turpes erant mariti et quod maius est: deside-
rium Reguli erat ut morerentur omnes antequam talia fierent:

»Si non periret immiserabilis’'.

Altera significatio: suo hoc exemplo, mente provida cavere
volebat ne in posterum unquam tale quid accideret. Quod
certo fieret nisi dissentiret condicionibus foedis. Quare
erant foedae hae condiciones? Historiarum scriptores hodie

1) Differunt quidem inter se editiones variae — Peerlkampii‚ Bentleii,
aliorum, legentes: trahentis — trahenti3 exemplo — exempli. Nobis
autem cle significatione tantum est disputandum.

