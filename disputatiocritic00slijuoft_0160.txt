148

Adverte non dixisse Horatium: „minuerunt” sed „inqui-

naverunt !’'
»Motus doceri gaudet Ionicos

matura virgo et fingitur artibus
Iam nunc et incestos amores
de tenero meditatur ungui.”

Haec igitur de puellis, dum innuptae sunt. Ne uno quidem
verbo indicat talem puellam non simul quaerere sponsum.
Immo: iam sic procedit:

»Mox iuniores quaerit adulteros
Inter mariti vina, et q. s.”

Itaque haec satis probabiliter videntur mihi efficere
Horatium nequaquam spectasse alteram hanc illius saeculi
culpam: matrimonia rarius iam contrahi. Solum memoravit
„omnis generis libidines’', quibus uterque sexus obnoxius
est: frequentissima enim fuisse illis temporibus divortia ac
matrimonia omni modo violata, quis est qui ignoret? Unde
recte colligi posse mihi videtur Horatii increpationes multo
latius patuisse quam patuit lex illa de maritandis ordinibus,
neque liberorum numerum, potius vero iuventutis imbecilli-
tatem poetam esse conquestum:

»Non his iuventus orta parentibus
infecit aequor sanguine Punico’'

neque tam paucos uxorem duxisse, sed matrimonium
violatum ita condemnat:

»Hoc fonte derivata clades
in patriam populumque fluxit.”
Atque ne ulla dubitatio nobis relinquatur laudandus est

locus Dionis 1) ex quo luce clarius, credo, apparet ipsum
Augustum probe discrimen fecisse inter legem suam et

 

 

1) Cf. LIV, 16.

