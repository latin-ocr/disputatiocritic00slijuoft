39

prorsus ineptam esse hanc stropham. Etenim splendidissi-
mam commendat virtutem‚ intaminatos honores, magna-
nimitatem illam qua apud antiquos vel magis fortasse
excellebant quam nostra aetate viri fortes, pugnandi et
moriendi pro patria. Ecce vero qualis subiungitur stimulus!
Ne fallamini carissimi mei pueri! Nolite quaeso timere et
nolite effugere ex acie: tamen mortem non vitabitis! Non
negabo talem considerationem philosopho esse dignissimam,
placide ratiocinante et singula pericula digitis ut ita
dicam computante. At hoc loco posita prorsus exstinguit
ardorem illurn desideriumque honorum quo flagrare omnino
debet iuventus bellicosa. Nec, ut antea iam innui, facere
possum cum iis, qui viri fortis dissimilem „poplitibus timi-
doque tergo'’ proponi credunt, quo magis excelleat alter3
quia manifeste premuntur voces: Mors in altero; nec parcit

in tertio versu 1).

§4 DE CARM. II STROPHIS 5—6. DIVIDUNTUR
INTERPRETES IN TREs CLAsssss.

Iam nova oritur quaestio, arte quidem cohaerens cum
ea de qua modo diximus; nondum tamen data opera a
nobis tractata. De significatione stropharum quintae ac

 

 

1) Non puto poetam in eodem orationis contextu eundem versum
invenisse apud Simonidem. Dolendum sane, quod non nisi fragmen·
tum nobis restat. Verum quod attinet ad alteram partem in qua
Tyrtaeum est secutus:

Dulce et decorum est pro patria mori

Ipse Tyrtaeus utique melius, ipse optime finem suum prosequitur,
acriter instans, vehementer impellens: θυμῷ γῆς περὶτῆσὸε μαχώμεθα
καὶ περὶ παίδων θνήσκωμεν ψυχέων μηκέτι φειδόμενοι. ὦ νέοι, ἀλλὰ
μάχεσθε παρ’ ἀλλήλοισι μένοντεσ μηδὲ φυγῆσ αἰσχρῆσ ἄρχετε μηδὲ
φόβου, ἀλλὰ μέγαν ποιεῖσθε καὶ ἄλκιμον ἐν φρεσὶ θυμόν) μηδὲ
φιλοψυχεῖτ’ ἀνδράσι μαρνάμενοι.

Tales hercle versus quis est cui non placeant? Ardorem illum apud
Horatium prorsus deficere fatendum est.

