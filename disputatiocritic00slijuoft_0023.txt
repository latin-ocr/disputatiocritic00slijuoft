11

Assentiendumne igitur est Fr. Kreppelio1), qui nexum
inter stropham alteram et eas quae sequuntur, quamvis
laxum, adesse tamen perhibet, ea ratione motus, quod in
utraque parte sermo sit de potentia quadam, hominum
vires superante?

Minime vero, ut mihi videtur. Etenim in quarta stropha
necessitas tantae potentiae non est; saltem non diserte ea
ornatur. Tota demum argumentatio poetae huc redit:
Quisquis es, morieris; quaere ergo ἀταραξίαν ut brevis tua
vita anxiis curis careat! Cum autem tanquam ab ultima
terra quaerenda trahendaque est huiusmodi explicatio
nunquam est admittenda⁷ idque eo minus cum necessaria
non est. Minime hercle facile erit cuiquam poetae duas
componere strophas, quae non aliquam comparationem
habeant, si a viro sagaci dissecentur!

Doctissimus vir Jurenka 2) existimat id solum spectasse
Horatium, ne celerius e superiore ad inferiorem regionem
laberetur, alteramque sibi stropham tanquam pontem con-
struxisse, quo iungeret utramque ripam. „Turis odores²⁹
ipso iudice sensim sine sensu reliquit poeta. „Freilich
verlasst er sehon die Weihrauch-durchduftete Spharen der
ersten Strophe und kehrt in menschliche Verhaltnisse
ein, aber noch in Konigliche . . .. und damit zugleich zu
Vater Homer: in proprios greges: ποιμένεσ λαῶν” 3).

Acutius haec omnia quam verius sunt dicta. —— Nisi
forte sacerdos virginesque puerique ipsi Iovi O. M. praestant
sanctitate, caeremonia. . . turis odore!

Praeterea nimis fortasse simplex potest vocari pontis

1) Cf. l.l. pag. 26 sqq.
2) Philologus 1898. p. 290. »Zur Wurdigung der R61neroden’'.

3) Postea saepe videbimus qua constanti ratione d. V. omnia fere
et singula Horatii verba ad Graeca exempla reducere conatus sit.

