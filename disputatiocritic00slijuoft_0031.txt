19

officium ab Augusto tunc temporis ei nondum oblatum
fuit. Etenim is cui aliquanto post sua sponte munus quoddam
obtulit Augustus, paulo antea si ipse se paratum ostendisset,
procul dubio libenter fuisset receptus.

Haec autem Friedrichii coniectura 1), quamquam ad carmen
interpretandum non est necessaria, mihi non sic temere
spernenda esse videtur.

Habetur quidem apud Suetonium in vita Hor. ex litteris
Augusti: „nunc occupatissimus et infirmus Horatium nostrum
abducere a te cupio'’‚ sed ex his verbis me iudice non
recte efficitur id postea scripsisse principem ,‚cum, ut ait
Karstenius⁷ ipse non sufficeret propter infirmitatem, et curn
Horatius ea esset aetate, ut per valetudinem se excusare

5

posset.' Nam primum nemo negabit eum propter princi-

patus novitatem tunc supra modum fuisse occupatum.
Deinde quod attinet ad infirmitatem, idem Suetonius in
vita divi Augusti 2): „Graves‚ inquit, et periculosas vale-
tudines per omnem vitam aliquot expertus est.'' Et iterum
alibi 3): „de reddenda republica bis cogitavit; primum post
oppressum statim Antonium . . . . ac rursus taedio diuturnae
valetudinis''. Longius rem persequi operae pretium non est.

1) Cf. Mnemos. 1.l. p. 133 (9) ubi haec habet Karstenius: »Friedrichius
suspicatus est (p. 164) Horatium hanc odam scripsisse cum recusasset
epistularum officium ab Augusto sibi oblatum, et huc referenda esse
quae canit in fine: cur invidendis e. q. s.

Verum ipse repudiasset, opinor, suam coniecturam, si ex Suetonii
loco in vita Horatii non prima tantum et postrema, sed etiam media
citasset‚ cum totus sic se habeat: Augustus quoque epistularum munus
ei obtulit, ut hoc ad Maecenatem scripto significat: »ante ipse suffi-
ciebam scribendis epistulis amicorum, nunc occupatissimus et infirmus
Horatium nostrum a te abducere cupio'’ . . .. Ac ne recusante quidem
aut succensuit quicquam aut amicitiam suam ingerere desiit.'’ Igitur
Augustus non in medio vitae spatio hoc officium obtulit.

2) Cf. Suetonius v. d. Aug. c. 89.
3) Cf, ib. c. 28.

