66

Varronis memor de .theologia civili' ac .poetica' seu
.physica'1)‚ novam docet opinionem. Solebant nonnulli
inde ab Ennii temporibus deorum neglegentiam apud
ipsum populum propagare. Quam imprudentiam improbabant
multi viri egregii. „Puto igitur, inquit Karstenius, Horatium
his strophis eos monuisse, qui docti vel indocti opiniones
suas non removebant a foro, hoc esta populo, sed sermone
vel scripto leviter efferebant in vulgus. Hi secundum H.
non minus graviter peccabant, quam qui olim sacrum
Cereris vulgabant et patriis moribus, quibus stabat res
Romana, damnum inferebant quavis punitione dignum.''
Quae opinio suo merito minime caret. Attamen non ea
est quae penitus mihi probetur. Conciliari quidem potest
et cum iis quae praecedunt, et cum Horatii proposito, —
nam eos imprimis spectat iuvenes, qui scholis interfuerunt
aut intersunt. —- Sed aliquid tamen habet haec explicatio
contorti, quaesiti. Quare eam non sequor, non quod non
placeat, sed quia minus placet.

Veri longe simillima, atque meae supra datae de reliquo
carmine opinioni maxime consentanea, sunt ea quae docere
videtur doctissimus vir Aemilius Rosenbergius 2) consentiente
ac magnopere laudante Carolo Loeschhornio 3).

Ceteras enim expositiones iam omittam, ne lectori taedium
moveam. Aiebam, „quae docere videtur Rosenbergius'’
etenim apertis quidem verbis non dixit quae sentio, clare
tamen ni fallor significavit. Etenim post sat acrem Mommseni
impugnationem sic pergit scriptor: „Das Gedicht ist ein
Gedicht: das heiszt: des Dichters Seele ist erregt. Er
wunseht seinem neuerstandenen Vaterlande Krieger und

1) Vide quae dicta sunt supra pag.

2) Progr. Konigl. Gymnasium zu Hirschberg i. Schl. 1907.
3) Wochenschrift fiir klassische Philologie 1907, pag. 910.

