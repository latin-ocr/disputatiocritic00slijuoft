18

Doeringius, Dillenburgerus, Orellius, Peerlkampius, alii.

Alii etiam contendunt versus perperam quidem esse collo-
catos hoc loco et minus idoneos esse, sed ibi permansisse ex
antiquiore, ut dicunt, editione, curn hoc carmen solum staret
nondum adiectis nec proemiis nec ceteris quinque carminibus,
quae odae Romanae hodie vocantur. Habet enim Karstenius 1)
haec: „extremi versus ostendunt Horatium non minus suam
quam aliorum institutionem spectasse et consolationem,
neque tamen hos versus in sollemni puerorum et puellarum
allocutione minus idoneos resecandos esse censuit, cum
odam ceteris adnecteret.'’

Quam annectendi rationem mihi nequaquam probari
postea apparebit. Ad opus resecandi quod attinet, eos
nequaquam resecandos fuisse censeo, etiamsi unquam quic-
quam poeta in his carminibus resecuisset 2>.

Haec autern ad defendendum Horatium (si tali indiget
auxilio> afferre velim: Poeta rei memor quae enuntiatur
proverbio aetatis recentioris: „verba docent facta trahunt'',
ipsis pueris puellisque facto quodam persuadere maluit
quam verbis tantum eos exhortari.

Satis enim constat iuvenes talem qualem hic de continentia
tradit doctrinam non nisi valde dubitanter accipere solere.
Eam plerique magis aptam ad consolandos pauperes quam
ad convertendos divites existimant. Quomodo igitur, non
dicam elegantius, sed firmius confirmasset hortationem suam,
quarn his confirmavit versiculis? Probe lectoribus persuasum
esse sciebat —— aut cupiebat —- se utpote et principis et
nobilissimorum aetatis suae virorum amicum gratissimum,
facile „vallem Sabinam” „divitiis” permutare potuisse.

Hoc non minus verum esse constat, etiamsi Epistularum

1) Cf. l.l. pag. 133.

2) i.e. postquam primum ea edidit.

