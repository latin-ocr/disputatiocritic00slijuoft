27

intellegendum esse arbitremur, nemo ut opinor non videt.
Tum solum, si pravam illam interpretandi rationem sequimur,
oritur quaestio illa subtilis et otiosa, utrum pauperies hic
proponatur ut optimus vivendi finis, an ut ad ulteriorem
finem conducens; quare ut unum, quare ut alterum;
philosophanturque plus commentatores quam unquam fecit
Horatius. Hinc miserrimum illud: „hineininterpretieren”
quod carmini intellegendo maxime nocet.

c. Quae contra dicuntur, refelluntur.

At, dicat quispiam, si universe tantum pauperiem lauda-
verit, non multum valebit exhortatio. Umbram persequeretur,
re vera nihil effecturus.

Cui respondeo bifariam. Primum me multum dubitare,
homone quem lautius liberaliusque vivere nemo nesciebat,
serio sit ausus pauperiem, eamque .angustam’! aliis ex
animo commendare.

Deinde me non putare Horatium eam tam magni fecisse;
contrarium fere saepe poetice laudavit 1), ideoque angustam
pauperiem i. e. indigentiam, nunquam docuit appetendam.
Sic igitur haec intellegenda duco: dum aliquis puer erit
animum et corpus praeparet ut postea in proelio pauperiem
pati possit.

Non igitur facio cum Nauckio: „Durch die Armut und
durch die rauhe Zucht gestahlt moge der Romische
Jungling zu einem Schrecken der Feinde heranwachsen'' 2).
Sed multo melius Kreppelius: „Nicht durch die Armut—
oder vielmehr durch das Ertragen der Armut —-— wird
der junge Romer der Schrecken der Feinde, sondern dass

1) Illud: »desiderare quod satis est’'.

2) In decima libri sui editione audacius et pressius sic habet: »dasz
es der scharfe Felddienst ist, durch den der durch denselben erstarkte
Knabe Entbehrung lernen soll, springt von selbst in die Augen’'.

