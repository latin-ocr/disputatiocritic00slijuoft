158

procedit: „Turpia huiusmodi exempla ex hominum vita

ἳ

notare proprium est Satyrae.’ Equidem nec cum Peerl-
kampio nec cum Iurenka facere voluerim. Ille enim im—
probat non solum sed reicit versus 25—*32 quia dedecent
in „eo carmine quod pracepta continet egregia et orationem
habet lyricae gravitati consentaneam.'' Hoc autem argu-
mentum minus fortasse illis placebit qui cum Hartmanno 1)
profitentur: „si in doctorum aliquo conventu statuendum
esset quid ipse Horatius scripsisse videretur, vix ullum
traditae lectionis locum tangere me ausurum” 2).

Praeterea logicae artis praeceptis prorsus est contrarium.
Rectius enim ratiocinetur aliquis ita: Hoc poemate ceterum
dignissimo versus impudici continentur: ergo non constat
sibi poeta. At ego ne hoc quidem concedo. Ratio enim
omnino est habenda morum illius aetatis. Elegantissime,
ut solet, disseruit de hac re Hartmannus in alia corn-
mentatione 3). Ibi viro graviori ipsum interpellanti quod
„artem amatoriam'' defendat, sic respondet: „Irasci me
vetat non hercle nimia quaedam adversus hoc litterarum
genus levitas, sed unicuique innatus ille aequitatis sensus.
Dico enim palamque declaro inter poetarum Romanorum
opera, vix ullum reperiri quod ipsa hac arte minus sit
impudicum''. — Praecipue vero spectabam quae sequuntur:
„Hodiernis hominibus tres illi libri lascivi videri possint.
Ovidii aequalibus non potuerunt, aequo enim animo Catullum
tulerant, et ferebant Tibullum Propertiumque’'. —- Dein

 

1) De Horatio poeta pag. 9.

2) Eosdem quos reicit Peerlkampius maximopere improbat Naberus
l.l. Alia tamen ratione ut opinor ductus. >Sunt tamen viginti vel
triginta fortasse versiculi adeo insulsi ut fidem superent. Hos si e
textu eieceris poetae famae optime consulueris.'’ — Deinde laudat
illustrissimus vir versus de quibus hic agimus.

3) »De Ovidio poeta’' cf. ib. pag. 70 sqq.

