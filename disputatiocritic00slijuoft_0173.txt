161

eo quod ceteris omnibus rebus hoc anteposuit, iam apparet
ab initio consilium eius fuisse, ut vitia castigaret censo-
remque severum ageret.

Porro ea quae sunt in versibus 9—16, teste Peerlkampio
„sine iudicio ex historia petita sunt'', quia „non pertinent
ad neglecta templa et spretam religionem’' 1) ideoque
ostendere mihi videntur: poetam universas clades aerum-
nasque quascumque de industria tribuisse diis iratis, non
eas solum, quae proxime ex spreta religione processisse
credebantur vulgo.

Tandem si quis dubitet, num adulterium, illius aetatis
Romanorum iudicio, offendat religionem, id, et aliis et
Cornelio Tacito auctoribus certe de Augusto affirmandum
ei erit. Quippe qui „culpam inter virosae feminas vulgatam
gravi nomine laesarum religionum’' appellaverit 2).

Concludere nolo antequam verba haec annotavero quae
excipiunt illa: „clementiam maiorum suasque ipse leges
egrediebatur'’. Mire enim confirmant, quae supra diximus,
neque veterum leges neque ipsius Augusti tam ad refre-
nandas libidines quam ad aagendam prolem fuisse latas.

1) Ut melius perspiciatur quantas difficultates generet interpretatio
eorum, qui Augustum cantari perhibent toto hoc carmine operae
pretium est ipsius Peerlkampii verba laudare. Reicit duas illas strophas,
hac imprimis argumentatione fretus: »Haec exempla sine iudicio ex
historia petita sunt. Non enim pertinent ad neglecta templa et spretam
religionem, nisi quatenus Crassus parum curaverit diras tribuni plebis,
qui eum ab expeditione Parthica deterrere cupiebat, et tristia omina
quae in Oriente acciderant. Sed nusquam legimus Didium Saxam et
Antonium a dis fuisse admonitos, ut a simili bello abstinerent. Si
vero causam belli civilis inter Antonium et Octavianum repetit a
neglecta religione (adverte haecl) ut ipsum bellum fuerit poena,
Augustum ea re gravissime offendisset, eum quem in hoc carmine
propter studium templa reficiendi, sanctitatemque matrimonii revo-
candi, tantopere laudat.’' Cf. ed. ad 111, 6.

2) Cf. Annal. 111, 24.

11

