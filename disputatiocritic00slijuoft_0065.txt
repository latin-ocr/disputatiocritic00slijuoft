53

Accedit quod ad Catonem quidem pertinere potest stropha
quinta, — sexta vero quare tantum Catoni?

»Virtus recludens immeritis mori
Coelum negata temptat iter via
Coetusque volgares et udam
Spernit humum fugiente penna.’'

Nonne in aperto est, aliquid intellectum tanturn⁷ potius
quam determinatum quendam virum significasse Horatium ? 1)

Itaque idem dicendum mihi videtur de stropha praecedente.
Laudat igitur virtutem qualem antea descripsimus, virtutem
viri vere Romani propriam, quae, quamvis honores, i. e.
magistratus minime recuset, utpote quibus Rei Publicae
servire egregie possit —— etiam sub principatu — tamen
in iis non unicam, non propriam suam quaerit gloriam.
Quae porro, etiamsi a populo non agnoscitur nihilominus
intaminatis splendebit semper honoribus, ac — nam simili-
tudine hic utitur poeta — quemadmodum consul lictoribus
praeeuntibus omnibus civibus in altissimo dignitatis gradu
collocatus apparet, ita vera virtus semper ac non tantum
per unum annum

»Consulque non unius anni''
viris egregiis notam nobilitatis quasi infigit, ut saltem op-
timo cuique prae ceteris excellere videatur, semper et ubique.

»nec sumit aut ponit secures
arbitrio popularis aurae.”

Sentimus Horatium in his versibus et in stropha quae
sequitur grandiore paulum genere dicendi esse usum, ideoque
ipsius rationem dicendi, singulaque verba non minus dili-
genter esse investiganda. Si unquam, hic est animadvertendum
eius consilium non fuisse, ut philologis doctissimis materiem

1) Illud »fugiente penna” simul ac tribueretur alicui homini quis-
quis est, aliquid habet quod risum movet.

