105

der letzten Strophe gibt er ehrlich zu, dasz man fragen
werde: „Ja wo ist denn da unser alter Horatius?'' ψ
Sequuntur, nimirum aliqua exempla Pindari!

„Non male” dicat quispiam. Verumtamen totum inventum
praeterquam quod sine ullo argumento affirmatur veri non
admodum videtur mihi simile. Horatius enim non is fuit
qui frustra aliquid prohibere vellet quod iamdudum esset
factum. Nam optime distinguenda est Iurenkae opinio a
Mommseni, quam prorsus reiecit. Non agitur de transmi-
gratione, non de sede imperii mutanda, sed de reparatione
solum oppidi. Atqui Novum Ilion non solum exstabat, sed
pie colebatur a Caesare et ab aliis familiis Troianis, quae,
Dion. Hal. teste 1) quinquaginta numero supererant. Qua
de causa nil opus est ut credamus Iurenkae. Neque quod
attinet ad ultimam stropham faciam cum eo libenter. Nimia
me iudice levitate et facilitate interpretatus est subinde
haec poemata.

d. Scrz'ptorz‘s sententia.

Uti saepius iam monuimus ipse Horatius indicavit suum
propositum per haec verba: „virginibus puerisque canto''.
Ubi igitur clare propositum hoc persequitur poeta, eo quoque
sensu intellegendum est carmen. Atqui — nam exiis quae
praecedunt iam satis apparet quid sentiamus, satisque, credo,
ea argumentis demonstravimus -— hac oda tertia sicuti prima
et altera monere et docere vult Horatius. Ergo ob oculos id
habendum est in explicatione. Quid igitur de toto carmine?
De prima parte fuse iam diximus. Altera vero est fabula
subnexa, elegantissime enuntiata, quae simul Romanorum
originem, urbisque Romae celebrat gloriam. Singulis autem
longae orationis partibus tectam subesse significationem
nequaquam est probabile. Id neque in compluribus aliis

ι) Cf. ib. 1, 85-

