74

Troiae renascens alite lugubri
Fortuna tristi clade iterabitur,
Ducente victrices catervas
Coniuge me Iovis et sorore.

65 Ter si resurgat murus aeneus
Auctore Phoebo, ter pereat meis
Excisus Argivis, ter uxor
Capta virum puerosque ploret.

Non hoc iocosae conveniet lyrae.
70 Quo, Musa, tendis? desine pervicax
Referre sermones deorum et
Magna modis tenuare parvis.

ᾗ 1. DE PRIMA CARMINIS PARTE. SENTENTIARUM
COGNITio. REFELLUNTUR SINGULAE.

a. Spectaverz'tne poeta laudes Augusti.

Solet inscribi: ‘Ad Augustum'. Rectene id fiat an secus
mox videbimus. Recte intellego non quasi ipse Horatius
suam odam nomine Augusti principis inscripserit; sed in-
vestigandum est nobis spectaveritne poeta hoc loco laudem
praecipue Principis necne.

Clarissimus Mommsenus -— a Iove enim incipere iam
docuit nos Horatius -— primos huius carminis versus non
primo loco posuit neque eos est interpretatus, nisi in media
Iunonis oratione, (quod caput esse ducit totius odae); neque
solum uti postea dicendum denuo erit ante omnia opinari
videtur, Horatium vel magis fortasse contra Antonium et
Cleopatram quam ad laudem Octaviani hos versus com-
posuisse, sed primam poematis partem totam suam rationem
nonnisi ex sequenti habere plane, ut opinor, significat. Omnino
haec sunt praemittenda ut de priorum quattuor stropharum
interpretatione Mommseni iudicare possimus. Antonium in
animo habuisse existimat vir praeclarus, ut Troiam trans-

